# -*- mode: mandoku-view; -*-
#+TITLE: 黃御史集
#+DATE: 2015-08-24 23:49:34.038889
#+PROPERTY: ID KR4c0105
#+PROPERTY: BASEEDITION WYG    
#+PROPERTY: JUAN 提要
<pb:KR4c0105_WYG_000-1a>¶
欽定四庫全書　　　　　集部二¶
　黄御史集　　　　　　　别集類一(唐/)¶
　　提要¶
　　　　(臣/)等謹按黄御史集十巻附録一巻唐黄滔¶
　　　　撰滔字文江莆田人乾寧二年進士第光化¶
　　　　中除四門博士尋遷監察御史裏行充威武¶
　　　　軍節度推官王審知據有全閩而終守臣節¶
　　　　滔匡正之力為多五代史稱審知好禮下士¶
<pb:KR4c0105_WYG_000-1b>¶
　　　　王淡楊沂徐寅唐時知多士多依之獨不及¶
　　　　滔五代史多漏畧不足據也又集中有祭南¶
　　　　海南平王文稱崔員外昨持禮幣嘗詣門牆¶
　　　　爰蒙執手之懽宏叙親仁之㫖云云乃為王¶
　　　　審知祭劉隠而作按隠自大彭王進封南平¶
　　　　王再進封南海王据五代㑹要南海之封在¶
　　　　隠卒後一月故此文尚稱南平王説者或以¶
　　　　髙季興亦稱南平又不知此文為代審知所¶
<pb:KR4c0105_WYG_000-2a>¶
　　　　作遂謂滔嘗應髙氏之聘亦考之未審矣唐¶
　　　　書藝文志載滔集十五巻又泉山秀句三巻¶
　　　　並已散佚此本巻首有楊萬里及謝諤序萬¶
　　　　里序謂滔裔孫永豐君自言此集乆逸其父¶
　　　　考功公始得之僅四巻而已其後永豐君又¶
　　　　得詩文五巻于吕夏卿家又得逸詩于翁承¶
　　　　賛家又得銘碣于浮屠老子之宫編為十巻¶
　　　　是淳熈初刻後再刻于明正徳三刻于萬厯¶
<pb:KR4c0105_WYG_000-2b>¶
　　　　四刻于崇禎此本即崇禎刻也集中文頗贍¶
　　　　蔚詩亦有貞元長慶之遺雖不及羅隠司空¶
　　　　圖而實非徐寅諸人之所及其頴川陳先生¶
　　　　集序稱天復元年甚叨閩相之辟考乾寧四¶
　　　　年唐以福州為威武軍拜審知節度使累遷¶
　　　　同中書門下平章事封琅邢王至梁太祖即¶
　　　　位乃封閩王仍同中書門下平章事滔稱閩¶
　　　　相而不稱王則所謂規正審知使守臣節度¶
<pb:KR4c0105_WYG_000-3a>¶
　　　　是亦一證也末有附錄一巻又載滔裔孫補¶
　　　　遺文一篇補字季全紹興中進士厯官安溪¶
　　　　縣令所著詩觧九經觧人物志等書皆失傳¶
　　　　惟此篇僅存故附滔集以行云乾隆四十二¶
　　　　年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　　校　　官(臣/)陸費墀¶
#+PROPERTY: JUAN 原序
<pb:KR4c0105_WYG_000-4a>¶
黄御史集原序¶
余在中都於官書及士大夫家見唐人詩集畧及二百¶
餘家自謂不貧矣逮歸耕南溪之上永豐明府莆陽黄¶
君沃又遺余以其祖御史公文集其詩尤竒葢余在中¶
都時所未見也詩至唐而盛至晩唐而工葢當時以此¶
設科取士士皆爭竭其心思而為之故其工後無及焉¶
時之所尚而患無其才者非也詩非文比也必詩人為¶
之如攻玉者必得玉工焉使攻金之工代之琢則窳矣¶
<pb:KR4c0105_WYG_000-4b>¶
而或者挾其深博之學雄儁之文於是櫽括其偉辭以¶
為詩五七其句讀而平上其音節夫豈非詩哉至於晚¶
唐之詩則寱而誹之曰鍜鍊之工不如流出之自然也¶
誰敢違之乎余每見繪畵唐人李杜輩衣冠之竒古也¶
偉之乃未既而笑之者至矣不笑不足以為古也古之¶
可笑者獨衣冠哉御史公之詩如聞新雁一聲初觸夢¶
半白已侵頭餘燈依古壁片月下滄洲如遊東林寺寒¶
三伏雨松偃數朝枝如上李補闕諫草封山藥朝衣施¶
<pb:KR4c0105_WYG_000-5a>¶
衲僧如退居青山寒帶雨古术夜啼猿此與韓致光吳¶
融輩竝游未知其何人徐行後長者也永豐君自言此¶
集乆逸其父考功公始得之僅數巻而已其後永豐君¶
又得詩文五巻於吕夏卿之家又得逸詩於翁承賛之¶
家又得銘碣於浮屠老子之宫當御史公之峕豈自知¶
其詩文之傳不傳哉然二百年間幾乎冺矣而復傳於¶
二百年之後然則士之所立顧其可傳與否耳其不傳¶
也奚以慼其復傳也奚以欣余於是獨有得焉余見士¶
<pb:KR4c0105_WYG_000-5b>¶
大夫子孫承家百年而不毁者或寡矣而永豐君能力¶
求其祖之詩文於二百年之前其可尚也夫而永豐之¶
士有曽時傑與其猶子晞説者得此書又欣然刻印以¶
供士君子之好古書者其又可尚也夫按唐藝文志御¶
史諱滔字文江光化中為四門博士其集舊曰黄滔集¶
云淳熙三年四月廿六日誠齋野客廬陵楊萬里序¶
詞章關乎氣運於唐尤騐云唐興三百年氣運升降其¶
間而詩文因之自晉陽舉義開館宫西以延文學竟用¶
<pb:KR4c0105_WYG_000-6a>¶
詞賦取士士以操觚顯者無慮數百家大都始沿江左¶
頽習競於絺繪躭披靡而乏氣骨伯玉奮然洗刷沈宋¶
燕許輩出振響以至貞元長慶經術大明修古彌衆于¶
時墨儒詞匠所為詩若文咸矩矱自然不以彫飾為工¶
相與賛翊道真賡颺鴻化斯為鏘鏘爾雅故文盛於韓¶
栁皇甫(上係舊/刻補闕)而其衰也為孫樵為劉蜕為沈顔詩盛¶
於李杜劉白而其衰也為鄭谷為羅隱為杜荀鶴御史¶
生最晚而獨不然其文贍蔚有典則策扶敎化其詩清¶
<pb:KR4c0105_WYG_000-6b>¶
淳丰潤若與人對語和氣郁郁有貞元長慶風槩祭陳¶
林先輩諸文悲愴激越交情之深不以晝夜死生亂離¶
契濶為問斷馬嵬館娃景陽水殿諸賦雄新雋永使人¶
讀之廢巻太息如身生是時目攝其故為文若是其亦¶
可貴已方登科時適昭宗之季年猶覆試殿廷再中選¶
然後得官未幾而朱梁移國因歸閩不復西故不志合¶
於世夫詎知八九葉之後得賢耳孫而平生作為文章¶
遂獲表見者邵州將鋟板于郡齋遣信謁序御史之從¶
<pb:KR4c0105_WYG_000-7a>¶
兄曰校書君璞者名見集中有閩川名士傳及霧居子¶
予曩時嘗叙之矣故不辭而書御史諱滔字文江繇四¶
門博士至裏行監察考功諱公度邵州名沃慶元二年¶
十月十四日焕章閣學士宣奉大夫提舉隆興府玉隆¶
萬夀宫魏郡公鄱陽洪邁序¶
壁中之書孔聖所定漢有安國從而傳之得以明於萬¶
古君子之於學是以重其世也河汾王氏有時變論五¶
經録政大論政小論皇極議興衰論非文中之賢嗣著¶
<pb:KR4c0105_WYG_000-7b>¶
於首篇則四方恐未必知其名况書乎余嘗得眉山旌¶
善院東坡大全兩集乃其孫蜀守仲虎與弟季文所較¶
而刋者比之他處最為無誤今之所傳皆以此本為凖¶
的然則世有其人固不同矣黄御史以文名於唐而累¶
葉蕃衍盛大于閩中至本朝紹興戊午有考功公大魁¶
天下考功之子永豐縣公又能裒集御史詩文力加是¶
正廣而傳之於是永豐二士曽時傑漢臣晞説少張因¶
為鏤版繇此御史之書光芒于時可以無窮二㑹與余¶
<pb:KR4c0105_WYG_000-8a>¶
厚見委題序余感孔聖與河汾眉山之事而併書之庶¶
幾儒家者流之子若孫留意先集乃有補風教之一端¶
云淳熙四年九月朔渝川謝諤謹書¶
